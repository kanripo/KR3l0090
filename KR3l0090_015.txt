# -*- mode: mandoku-view; -*-
#+TITLE: 山海經
#+DATE: 2015-08-24 23:40:13.191516
#+PROPERTY: ID KR3l0090
#+PROPERTY: BASEEDITION WYG    
#+PROPERTY: JUAN 卷十五
<pb:KR3l0090_WYG_015-1a>¶
欽定四庫全書¶
　山海經卷十五¶
　　　　　　　　　　　　　晉　郭璞　撰¶
　　大荒南經¶
南海之外赤水之西流沙之東(赤水出崑崙山/流沙出鍾山也)有獸左¶
右有首名曰䟣踼(出&KR0008;名國/黜惕兩音)有三青獸相并名曰雙雙¶
(言體合為一也公羊傳所云/雙雙而俱至者盖謂此也)¶
有阿山者南海之中有汜天之山赤水窮焉(流極於/此山也)¶
<pb:KR3l0090_WYG_015-1b>¶
赤水之東有蒼梧之野舜與叔均之所塟也(叔均商均/也舜廵狩)¶
(死於蒼梧而塟之商圴因留/死亦塟焉基今在九疑之中)爰有文貝(即紫/貝也)離俞(即離/朱)¶
&KR0008;久(即鵂/鶹也)鷹賈(賈亦/鷹属)委維(即委/蛇也)熊羆𧰼虎豹狼視肉¶
有滎山滎水出焉黑水之南有𤣥蛇食麈(今南山蚺蛇/蚕鹿亦此𩔖)¶
有巫山者西有黄鳥帝藥八齋(天地神仙/藥在此也)黄鳥於巫山¶
司此𤣥蛇(言主/之也)¶
大荒之中有不庭之山滎水窮焉有人三身帝俊妻娥¶
皇生此三身之國(葢後裔/所出也)姚姓黍食使四鳥(姚舜/姓也)有淵¶
<pb:KR3l0090_WYG_015-2a>¶
四方四隅皆逹(言淵四角/皆旁通也)北屬黑水南屬大荒(屬猶/連也)北¶
旁名曰少和之淵南旁名曰從淵(音驄馬/之驄)舜之所浴也¶
(言舜嘗在此/中澡浴也)¶
又有成山甘水窮焉(甘水出甘山/極此中也)有季禺之國顓頊之¶
子食黍(言此國人顓/頊之裔子也)有羽民之國其民皆生毛羽有卵¶
民之國其民皆生卵(即卵/生也)¶
大荒之中有不姜之山黑水窮焉(黑水出/崑崙山)又有賈山汔¶
水出焉又有言山又有登備之山(即登葆山羣巫/所從上下者也)有恝¶
<pb:KR3l0090_WYG_015-2b>¶
恝之山(音如券/契之契)又有蒲山澧(音/禮)水出焉又有隗山(音如/隗囂)¶
(之/隗)其西有丹其東有玉又南有山漂水出焉(音/票)有尾山¶
有翠山(言此山有/翠烏也)¶
有盈民之國於姓黍食又有人方食木葉¶
有不死之國阿姓甘木是食(甘木即不死/𣗳食之不老)¶
大荒之中有山名曰去痓南極果北不成去痓果(音如/風痓)¶
(之痓/未詳)¶
南海渚中有神人面珥兩青蛇踐兩赤蛇曰不廷胡余¶
<pb:KR3l0090_WYG_015-3a>¶
(神名/耳)有神名曰因因乎南方曰因乎夸風曰乎民(亦有/二名)¶
處南極以出入風¶
有襄山又有重隂之山有人食獸曰季釐帝俊生季釐¶
故曰季釐之國有緡淵(音/昬)少昊生倍伐倍伐降處緡淵¶
有水四方名曰俊壇(水狀似土壇/因名舜壇也)¶
有臷民之國(為人/黄色)帝舜生無淫降臷處是謂巫臷民巫¶
臷民朌姓食榖不績不經服也(言自然有/布帛也)不稼不穡食¶
也(言五榖自生也種/之為稼收之為穡)爰有歌舞之鳥鸞鳥自歌鳯鳥自¶
<pb:KR3l0090_WYG_015-3b>¶
舞爰有百獸相羣爰處百榖所聚¶
大荒之中有山名曰融天海水南入焉有人曰鑿齒羿¶
殺之(射殺/之也)¶
有蜮山者有蜮民之國(音/惑)桑姓食黍射蜮是食(蜮短狐/也似鼈)¶
(含沙射人中之則病死/此山出之亦以名云)有人方扜弓射黄蛇(扜挽也/音紆)名¶
曰蜮人¶
有宋山者有赤蛇名曰育蛇有木生山上名曰楓木楓¶
木蚩尤所棄其桎梏(蚩尤為黄帝所得械而殺之/已摘棄其械化而為𣗳也)是謂¶
<pb:KR3l0090_WYG_015-4a>¶
楓木(即今楓/香𣗳)有人方齒虎尾名曰祖狀之尸(音如柤/梨之柤)¶
有小人名曰焦僥之國(皆長/三尺)幾姓嘉榖是食¶
大荒之中有山名㱙塗之山(音/朽)青水窮焉(青水出/崑崙)有雲¶
雨之山有木名曰欒禹攻雲雨(攻謂槎伐/其林木)有赤石焉生¶
欒(言山有精靈復變生/此木於赤石之上)黄木赤枝青葉羣帝焉取藥(言/𣗳)¶
(花實皆/為神藥)¶
有國曰顓頊生伯服食黍有鼬姓之國(音如橘/柚之柚)有苕山¶
又有宗山又有姓山又有壑山又有陳州山又有東州¶
<pb:KR3l0090_WYG_015-4b>¶
山又有白水山白水出焉而生白淵昆吾之師所浴也¶
(昆吾古王者號音義曰昆吾山名谿/水内出善金二文有異莫知所辨測)有人名曰張𢎞在¶
海上捕魚海中有張𢎞之國(或曰即竒/肱人疑非)食魚使四鳥有¶
人焉鳥喙有翼方捕魚於海¶
大荒之中有人名曰驩頭鯀妻士敬士敬子曰炎融生¶
驩頭驩頭人面鳥喙有翼食海中魚杖翼而行(翅不可/以飛倚)¶
(杖之用/行而已)惟宜芑苣穋楊是食(管子說地所宜云其種穋/䄫黒黍皆禾𩔖也苣黒黍)¶
(今字作禾旁/起秬虬三音)有驩頭之國¶
<pb:KR3l0090_WYG_015-5a>¶
帝堯帝嚳帝舜𦵏於岳山(即秋/山也)爰有文貝離俞&KR0008;久鷹¶
賈延維視肉熊羆虎豹朱木赤枝青華𤣥實有申山者¶
大荒之中有山名曰天臺高山海水入焉¶
東南海之外甘水之間有羲和之國有女子名曰羲和¶
方日浴於甘淵(羲和盖天地始生主日月者也故啟筮/曰空桑之蒼蒼八極之既張乃有夫羲)¶
(和是主日月職出入以為晦明又曰瞻彼上天一明一/晦有夫羲和之子出於暘谷故堯因此而立羲和之官)¶
(以主四時其後世遂為此國作日月之𧰼而掌之沐浴/運轉之於甘水中以効其出入𤾉谷虞淵也所謂世不)¶
(失職/耳)羲和者帝俊之妻生十日(言生十子各以日名名/之故言生十日數十也)¶
<pb:KR3l0090_WYG_015-5b>¶
有盖猶之山者其上有甘柤枝幹皆赤黄葉白華黒實¶
東又有甘華枝幹皆赤黄葉有青馬有赤馬名曰三騅¶
有視肉有小人名曰菌人(音如朝/菌之菌)有南𩔖之山爰有遺¶
玉青馬三騅視肉甘華百穀所在¶
　¶
　¶
　¶
　山海經卷十五¶
