# -*- mode: mandoku-view; -*-
#+TITLE: 山海經
#+DATE: 2015-08-24 23:40:13.224687
#+PROPERTY: ID KR3l0090
#+PROPERTY: BASEEDITION WYG    
#+PROPERTY: JUAN 卷十七
<pb:KR3l0090_WYG_017-1a>¶
欽定四庫全書¶
　山海經卷十七¶
　　　　　　　　　　　　　晉　郭璞　撰¶
　　大荒北經¶
東北海之外大荒之中河水之間附禺之山帝顓頊與¶
九嬪葬焉(此皆殊俗/義所作冡)爰有&KR0008;久文貝離俞鸞鳥凰鳥大¶
物小物(言備/有也)有青鳥琅鳥𤣥鳥黄鳥虎豹熊羆黄蛇視¶
肉璿瑰瑶碧皆出衛於山(在其山/邉也)丘方圓三百里丘南¶
<pb:KR3l0090_WYG_017-1b>¶
帝俊竹林在焉大可為舟(言舜林中竹一節/則可以為船也)竹南有赤¶
澤水(水色/赤也)名曰封淵(封亦/大也)有三桑無枝(皆髙/百仭)丘西有沉¶
淵顓頊所浴¶
有胡不與之國(一國復名耳今/胡夷語皆通然)烈姓黍食¶
大荒之中有山名曰不咸有肅愼氏之國(今肅愼國去/遼東三千餘)¶
(里穴居無衣衣猪皮冬以膏塗體厚數分用却風寒其/人皆工射弓長四尺勁强箭以楛為之長尺五寸青石)¶
(為鏑此春秋時隼集陳侯之庭所得矢也晋大興三年/平州刺史崔毖遣别駕髙㑹使來獻肅愼氏之弓矢箭)¶
(鏃有似銅骨作者問云轉與海内國通得用此今名之/為挹婁國出好貂赤玉豈從海外轉而至此乎後漢書)¶
<pb:KR3l0090_WYG_017-2a>¶
(所謂挹婁/者是也)有蜚蛭四翼(翡窒/両音)有蟲獸首蛇身名曰琴蟲¶
(亦蛇/𩔖也)有人名曰大人有大人之國釐姓黍食有大青蛇¶
黄頭食麈(今南方蚺蛇食/鹿鹿亦麈属也)有榆山有鯀攻程州之山(皆/因)¶
(其事而/名物也)¶
大荒之中有山名曰衡天有先民之山有槃木千里(音/盤)¶
有叔歜國(音作感反/一音觸)顓頊之子黍食使四鳥虎豹熊羆¶
有黑蟲如熊狀名曰猎猎(或作獡/音夕同)有北齊之國姜姓使¶
虎豹熊羆¶
<pb:KR3l0090_WYG_017-2b>¶
大荒之中有山名曰先檻大逢之山河濟所入海北注¶
焉(河濟注海已復出/海外入此山中也)其西有山名曰禹所積石有陽山¶
者有順山者順水出焉¶
有始州之國有丹山(此山純出丹朱也竹書曰和甲西/征得一丹山今所在亦有丹山丹)¶
(出土/穴中)¶
有大澤方千里羣鳥所解(穆天子傳曰北至廣原之野/飛鳥所解其羽乃於此獵鳥)¶
(獸絶羣載羽百車竹書亦曰穆王北征/行流沙千里積羽千里皆謂此澤也)有毛民之國(其/人)¶
(面體皆/生毛)依姓食黍使四鳥禹生均國均國生役采(采一/作來)¶
<pb:KR3l0090_WYG_017-3a>¶
役采生修鞈(音如單/祫之祫)修鞈殺綽人(人/名)帝念之潛為之國¶
(潛宻用/之為國)是此毛民¶
有儋耳之國任姓(其人耳大下儋垂在肩上朱崖/儋耳鏤畫其耳亦以放之也)禺號¶
子食榖北海之渚中(言在海島中種粟/給食謂禺彊也)有神人面鳥身¶
珥兩青蛇踐兩赤蛇名曰禺彊¶
大荒之中有山名曰北極天櫃(音/匱)海水北注焉有神九¶
首人面鳥身名曰九鳯又有神衘蛇操蛇其狀虎首人¶
身四蹄長肘名曰彊良(亦在畏/獸畵中)¶
<pb:KR3l0090_WYG_017-3b>¶
大荒之中有山名曰成都載天有人珥兩黄蛇把兩黄¶
蛇名曰夸父后土生信信生夸父夸父不量力欲追日¶
景逮之於禺谷(禺淵日所入/也今作虞)將飲河而不足也將走大¶
澤未至死于此(渴/死)應龍已殺蚩尤又殺夸父(上云夸父/不量力與)¶
(日競而死今此復云為應龍所殺死無定/名觸事而寄明其變化無方不可揆測)乃去南方處¶
之故南方多雨(言龍水物以/𩔖相感故也)又有無膓之國是任姓(為/人)¶
(長/也)無繼子食魚(繼亦當作䏿/謂膊膓也)共工臣名曰相繇(相栁也/語聲轉)¶
(耳/)九首蛇身自環(言轉/旋也)食于九土(言食/殘也)其所歍所尼(歍/嘔)¶
<pb:KR3l0090_WYG_017-4a>¶
(猶噴吒/尼止也)即為源澤(言多/氣力)不辛乃苦(言氣/酷烈)百獸莫能處(言/畏)¶
(之/也)禹湮洪水殺相繇(禹塞洪水由/以溺殺之也)其血腥臭不可生榖¶
其地多水不可居也(言其膏血滂/流成淵水也)禹湮之三仭三沮(言/禹)¶
(以土塞之/地䧟壊也)乃以為池羣帝是因以為臺(地下宜積土故/衆帝因來在此)¶
(共作/臺)在崑崙之北有岳之山㝷竹生焉(㝷大/竹名)¶
大荒之中有山名曰不句海水入焉有係昆之山者有¶
共工之臺射者不敢北嚮(言畏/之也)有人衣青衣名曰黄帝¶
女魃(音如旱/魃之魃)蚩尤作兵伐黄帝黄帝乃令應龍攻之冀¶
<pb:KR3l0090_WYG_017-4b>¶
州之野(冀州中土也黄帝亦教虎豹熊羆以與/炎帝戰于阪泉之野而滅之見史記)應龍畜¶
水蚩尤請風伯雨師縱大風雨黄帝乃下天女曰魃雨¶
止遂殺蚩尤魃不得復上所居不雨(旱氣/在也)叔均言之帝¶
後置之赤水之北(遠徙/之也)叔均乃為田祖(主田之官詩/云田祖有神)魃¶
時亡之(畏見/逐也)所欲逐之者令曰神北行(向水/位也)先除水道¶
决通溝瀆(言逐之必得雨故見先/除水道今之逐魃是也)¶
有人方食魚名曰深目民之國昐姓食魚(亦胡𩔖但眼/絶深黄帝時)¶
(姓/也)¶
<pb:KR3l0090_WYG_017-5a>¶
有鍾山者有女子衣青衣名曰赤水女子獻(神女/也)¶
大荒之中有山名曰融父山順水入焉有人名曰犬戎¶
黄帝生苖龍苖龍生融吾融吾生弄(一作/卞)明弄明生白¶
犬白犬有牝牡(言自相/配合也)是為犬戎肉食有赤獸馬狀無¶
首名曰戎宣王尸(犬戎之/神名也)¶
有山名曰齊州之山君山鬵山(音/朁)鮮野山魚山有人一¶
目當面中生一曰是威姓少昊之子食黍有繼無民繼¶
無民任姓無骨子食氣魚(言有無骨人也尸子/曰徐偃王有筋無骨)¶
<pb:KR3l0090_WYG_017-5b>¶
西北海外流沙之東有國曰中䡢顓頊之子食黍有國¶
名曰頼丘有犬戎國有神人面獸身名曰犬戎¶
西北海外黑水之北有人有翼名曰苖民(三苖/之民)顓頊生¶
驩頭驩頭生苖民苖民釐姓食肉有山名曰章山¶
大荒之中有衡石山九隂山泂野之山上有赤𣗳青葉¶
赤華名曰若木(生崑崙西附西極/其華光赤下照地)有牛黎之國有人無¶
骨儋耳之子(儋耳乂生/無骨子也)¶
西北海之外赤水之北有章尾山有神人面蛇身而赤¶
<pb:KR3l0090_WYG_017-6a>¶
(身長/千里)直目正乘(直目目從也/正乘未聞)其暝乃晦其視乃明(言視/為晝)¶
(眠為/夜也)不食不寢不息風雨是謁(言能請/致風雨)是燭九隂(照九/隂之)¶
(幽𨼆/也)是謂燭龍(離騷曰日安不到燭龍何燿詩含神霧/曰天不足西北無有隂陽消息故有龍)¶
(衘精以徃照天門中云淮南子/曰蔽于委羽之山不見天日也)¶
　¶
　¶
　¶
　¶
<pb:KR3l0090_WYG_017-6b>¶
　¶
　¶
　¶
　¶
　¶
　¶
　¶
　山海經卷十七¶
